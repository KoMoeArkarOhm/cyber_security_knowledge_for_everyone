# Penetration Testing Company တစ်ခု စတင်တည်ထောင်ခြင်း အပိုင်း (၁)


Penetration Testing (PenTest) Company ဆိုပေမဲ့ တခြားသော Company များနဲ့ ကွဲပြားမှု သိပ်မရှိလှပါဘူး။ PenTest Company အများစုဟာ ဆွေးနွေးအတိုင်ပင်ခံအဖြစ်နဲ့ ဝန်ဆောင်မှု Service ပေးတဲ့ ပုံစံနဲ့ပဲ လုပ်ဆောင်လေ့ ရှိကြပါတယ်။ ဆိုလိုတာကတော့ Client တွေဟာ ကာလတို အလုပ်လေးတွေနဲ့ အခြားသော သဘောတူညီမှုတွေ ရယူထားတဲ့ အလုပ်တွေအတွက်သာ Company ကို ငှားရမ်းလေ့ ရှိကြပါတယ်။ အဆိုပါ သဘောတူညီမှု ပြီးဆုံးပြီဆိုတာနဲ့ Company ကို ငွေပေးချေပြီး နောက်ထပ် အနေနဲ့ ထပ်မံဆုံတွေ့မှု မရှိကြတော့ပါဘူး။ တချို့သောကိစ္စရပ်တွေမှာတော့ Company ရဲ့ Service နဲ့ လုပ်ဆောင်ချက် အပေါ်မူတည်ပြီး နောက်ထပ် အလုပ်တွေအတွက် ထပ်မံငှားရမ်းခံရတာမျိုးတွေ လည်းရှိပါတယ်။ အထက်မှာ ပြောခဲ့တဲ့ အတိုင်းပဲ Penentration Testing လုပ်ငန်းဆိုတာ အတိုင်ပင်ခံ လုပ်ငန်း တစ်ခုဖြစ်ပါတယ်။ ဘာကြောင့်လဲဆိုတော့ Client တွေဆီမှာ သင်ကျွမ်းကျင်တဲ့ အသိပညာတွေ၊ အတွေ့အကြုံတွေ မရှိတဲ့ အတွက်ကြောင့် သင့်ကို ငှားရမ်းအသုံးပြုမှာဖြစ်ပါတယ်။ ဒီပို့စ်ဟာ Penetration Testing Service ဆိုတဲ့ အတိုင်ပင်ခံလုပ်ငန်းနဲ့ စီးပွားရေးလုပ်ငန်းတစ်ခု စတင်ပြုလုပ်ပုံကို အကျဉ်းချုံး ဖော်ပြသွားမှာဖြစ်ပါတယ်။

"Backoffice"သို့မဟုတ် "Officefunction" လို့ ခေါ်တဲ့ စီးပွားရေးလုပ်ငန်း တစ်ခုရဲ့လည်ပတ်နေတဲ့ အခန်းကဏ္ဍတွေကိုလေ့လာကြည့်မယ်ဆင်ယျေဘူယျအားဖြင့်Accounting၊HR၊နဲ့Legal ဆိုတဲ့ အပိုင်း ၃ ပိုင်းပါဝင်တာကို တွေ့ရမှာဖြစ်ပါတယ်။

~~~~~~~~~~~~~~~~~~~
~~~~~ Office Functions ~~~~
~~~~~~~~~~~~~~~~~~~~
Accounting ဆိုတဲ့ စာရင်းကိုင်ပညာဆိုတာ ငွေရေး၊ ကြေးရေးကိစ္စရပ်တွေကိုမှတ်တမ်းတင်ခြင်း၊ အမျိုးအစားခွဲခြားခြင်း၊ အစီရင်ခံတင်ပြခြင်းနဲ့သရုပ်ခွဲဆန်းစစ်ခြင်းဆိုင်ရာ လုပ်ငန်းစဉ် တစ်ခုဖြစ်ပါတယ်။ ဘယ်စီးပွားရေးမှာမဆို ကောင်းမွန်တဲ့ စာရင်းဇယားနဲ့ ငွေကြေးထိန်းချုပ်မှုစနစ်က ရှိကို ရှိနေရမှာ ဖြစ်ပါတယ်။ ကျွမ်းကျင်တဲ့ စာရင်းကိုင်တစ်ယောက်ဟာ သင်ရဲ့ အသုံးစရိတ်ကို စောင့်ကြည့်၊ ချိန်ဆ ပေးနိုင်သလို၊ အမှန်တကယ်ရရှိလာနိုင်မယ့် အကျိုးအမြတ် ရရှိနိုင်မှုကိုလည်းဆုံးဖြတ်ပေးခြင်းဖြင့် သင့်ရဲ့စီးပွားရေးလုပ်ငန်း တိုးတက်မှုကို ကူညီပေးနိုင်တယ်။ နောက်ထပ်အနေနဲ့ Accounting ဟာ မိမိစီးပွားရေးလုပ်ငန်းရဲ့ လုပ်ခလစာပေးခြင်းတွေ၊ ပစ္စည်းဝယ်ယူခြင်းတွေ၊ ငှားရမ်းခတွေ၊ မီတာခတွေနဲ့ အခွန်အခတွေကို ပေးဆောင်ရန်အတွက်လည်း တာဝန်ယူရပါတယ်။ ကောင်းမွန်တဲ့ Accounting နဲ့ Bookkeeping မရှိခဲ့ဘူးဆိုရင်တော့ တရားဥပဒေနဲ့ ရင်ဆိုင်ရတဲ့ ပြဿနာများပေါ်လာနိုင်သလို၊ ထောင်နန်းစံသွားရတဲ့အဖြစ်တွေတောင် ပေါ်ပေါက်လာနိုင်ပါတယ်။

HR ရဲ့အဓိကတာဝန်ကတော့လုပ်သားတွေစုဆောင်းဖို့၊ ဝန်ထမ်းတွေ ခန့်အပ်ဖို့၊ဝန်ထမ်းတွေ ဆက်လက်တည်တဲ့အောင် ထိန်းသိမ်းဖို့၊ ဝန်ထမ်းတွေကို ပြုစုပျိုးထောင်ဖို့နဲ့စီမံခန့်ခွဲဖို့အတွက် ဖြစ်ပါတယ်။ ဝန်ထမ်းတစ်ယောက်ကငှားရမ်းတာပဲဖြစ်ဖြစ်၊ ခန့်ထားတာပဲဖြစဖြစ် သူရဲ့ကိုယ်ရေး ရာဇဝင်တွေ၊ သူ့ရဲ့စွမ်းဆောင်နိုင်မှုတွေ၊ အသေးစိတ် မှတ်တမ်းတင်ထားရှိရမှာဖြစ်ပြီး ဝန်ထမ်းအသစ်တွေကို ခန့်အပ်တဲ့နေရာမှာလည်း သေချာစွာရွေးချယ်စီစစ်ရမှာက HR ရဲ့တာဝန်ပဲဖြစ်ပါတယ်။ HR ရဲ့ တာဝန်က ဝန်ထမ်းတစ်ယောက်ကို မခန့်အပ်မီမှာ ရွေးချယ်စီစစ်ရမှာဖြစ်သလို၊ ခန့်အပ်ထားပြီးသား ဝန်ထမ်းများကိုလည်း လုပ်ငန်းခွင်မှာ တချိန်လုံး စောင့်ကြည့်လေ့လာ မှတ်တမ်းတင်ရမှာလည်း ဖြစ်ပါတယ်။ ဒါ့အပြင် ဝန်ထမ်းများအတွက် Payroll ဆိုင်ရာ အချက်အလက်တွေများနဲ့ မိမိ Company ရဲ့ ဝန်ဆောင်မှုများအတွက် Custom များမှ တုန့်ပြန်လာတဲ့ Feedback တွေကို လက်ခံဖြေရှင်း ပေးရမှာလည်း HR ရဲ့တာဝန်ပဲဖြစ်ပါတယ်။

ဥပဒေသမားကောင်းတစ်ယောက်၊ သိ့ုမဟုတ် ကောင်းမွန်တဲ့ ဥပဒေအကာအကွယ် တစ်ခုဟာ သင့်ရဲ့ စီးပွားရေးလုပ်ငန်းအတွက် အမှန်တကယ်ကို လိုအပ်တဲ့ အခန်းကဏ္ဍတစ်ခုဖြစ်ပါတယ်။ ဥပဒေသမား တစ်ယောက်ဟာ သင့်ရဲ့ စီးပွားရေးလုပ်ငန်းနဲ့သက်ဆိုင်တဲ့ ဥပဒေတွေ၊ စည်းမျဉ်း စည်းကမ်းတွေကို လမ်းညွှန်ပေးနိုင်ပါတယ်။ သင့်ရဲ့စီးပွားရေးလုပ်ငန်းအတွက် ပဋိညာဏ်စာချုပ်တွေချုပ်ဆိုတဲ့ နေရာမှာ သင်နားမလည်တဲ့ ဥပဒေ အသုံးအနှုန်းတွေ၊စေ့စပ်သေချာတဲ့ဥပဒေအကာအကွယ်တွေကို သင့်အတွက် လုပ်ဆောင်ပေးနိုင်ပါတယ်။

~~~~~~~~~~~
~~~ Legal ~~~
~~~~~~~~~~~

အထက်မှာဖော်ပြခဲ့သလိုပဲ ဘယ်လုပ်ငန်းမှာပဲဖြစ်ဖြစ် ဥပဒေရေးရာတွေက အရမ်းက အရေးကြီးပါတယ်။ PenTest လုပ်ငန်းမှာလည်း လုပ်ငန်းမစတင်မီမှာ သင့်ရဲ့ Customer နဲ့ မှန်ကုန်တိကျတဲ့ ပဋိညာဏ် စာချုပ်တစ်ခုချုပ်ဆိုဖို့လိုအပ်ပါတယ်။ အဲ့ဒီပဋိညာဏ်စာချုပ်မှာ PenTest လုပ်ငန်းအတွက် Client အနေနဲ့ သင့်အား ဘယ်အရာတွေကိုတော့ ပြုလုပ်ခွင့်ပြုတယ်၊ ဘယ်အရာတွေကိုတော့ဖြင့် ပြုလုပ်ခွင့်မပြုဘူးဆိုတဲ့ သတ်မှတ်ချက်တွေ ပါဝင်ရမှာဖြစ်ပါတယ်။ အဲဒီသတ်မှတ်ချက်တွေကိုတော့ "Rules of Engagement" လို့ ခေါ်ပါတယ်။ ယေဘူယျအားဖြင့်တော့ Penetration Testing ပြုလုပ်ဖို့ အတွက် အချိန်သတ်မှတ်ချက်တွေ၊ နေရာသတ်မှတ်ချက်တွေ၊ ဘယ်သူတွေကိုတော့ဖြင့် PenTest အတွက် ဆက်သွယ်နိုင်တယ်ဆိုတဲ့ သတ်မှတ်ချက်တွေ၊ ဘယ်လို Tools တွေ၊ ဘယ်လို Exploit တွေကို ခွင့်ပြုတယ်၊ မပြုဘူးဆိုတဲ့ အချက်တွေ၊ Black Box လား၊ White Box လားဆိုတဲ့ အချက်တွေ ပါဝင်ပါတယ်။ ဒါဟာ သင့်ရဲ့ လုပ်ဆောင်ချက်တွေကို ပိတ်ပင်တားဆီတာ မဟုတ်ဘဲ သင့်ကိုဥပဒေအရ အကာ အကယ်အကွယ်ပေးစေတဲ့ သဘောတူညီမှု တစ်ခုဖြစ်ပါတယ်။ အကောင်းဆုံးကတော့ ပဋိညာဏ်စာချုပ်အတွက် မူကြမ်းကို ကျွမ်းကျင်တဲ့ ရှေ့နေနဲ့ တိုင်ပင်ရေးသားဖို့ လိုအပ်ပါတယ်။

ပဋိညာဏ်အက်ဥပဒေရဲ့ အခြေခံမူသဘောကတော့ လူတွေ တစ်ယောက်နဲ့ တစ်ယောက် လုပ်ငန်းဆောင်တာ လုပ်ကိုင်ကြဖိ့ုအတွက် ကတိတွေပေပြီးပြီဆိုရင် အဲဒီကတိတွေအကောင်အထည်
ဖော်နိုင်ဖို့အတွက် အက်ဥပေဒေရဲ့ အာဏာစက်သက်ရောက်အောင် ပြဌာန်းပေးထားခြင်းဖြစ်ပါတယ်။ တစ်ဖက်ဖက်ကနေ ကတိကဝတ် ချိုးဖောက်လိုက်ပြီဆိုရင် နစ်နာတဲ့သူကနေ သူ့နစ်နာချက်တွေကို ကုစားမှုပေးနိုင်စေဖို့အတွက် စီရင်ပိုင်ခွင်ရှိတဲ့ တရားရုံးကိုသွားပြီး လျှောက်ထား၊ တောင်းဆိုနိုင်ခွင့် ရှိစေဖို့အတွက်ဖြစ်ပါတယ်။ အိမ်အရောင်းအဝယ်၊ မြေအရောင်းအဝယ်က စပြီး ကိုယ့်အိမ်ကို ပြင်ရန်အတွက်ကန်ထရိုက်အပ်တာအဆုံးအမျိုးမျိုးသောလုပ်ငန်းဆောင်တာတွေဟာ ပဋိညာဏ်အက်ဥပဒေနဲ့ သက်ဆိုင်ပါတယ်။
Non-Disclosure Agreement (NDA)

Penetration Testing လုပ်ငန်းအတွက် ချုပ်ဆိုလေ့ရှိကြတဲ့ ပဋိညာဏ်စာချုပ်တွေမှာတော့ အများသော အားဖြင့် NDA လို့ခေါ်တဲ့ Non-Disclosure Agreement ကနေပဲ စတင်လေ့ရှိကြပါတယ်။ NDA ဆို တာကတော့ Client အတွက် သင်လုပ်ဆောင်ပေးတဲ့ လုပ်ဆောင်ချက်များနဲ့ပတ်သက်ပြီး မသက်ဆိုင်သည့် မည်သူတစ်ဦးတစ်ယောက်ကိုမျှ ထုတ်ဖော်ပြောကြားခြင်း မရှိပါဘူးဆိုတဲ့ သဘောတူညီမှုတစ်ခုဖြစ်ပါတယ်။ အဲဒီအချက်ဟာ မိမိရဲ့ Client အတွက် အရမ်းကို အရေးပါတဲ့အချက်ဖြစ်ပါတယ်။ ဘာကြောင့်လဲဆိုတော့ Company တွေ အားလုံးဟာ မိမိတို့လုပ်ငန်းနဲ့သက်ဆိုင်တဲ့ အတွင်းသတင်းတွေ၊ အရေးကြီး လုပ်ဆောင်ချက်တွေကို မိမိတို့ရဲ့ပြိုင်ဘက် Company တွေသိရှိသွားမှာ၊ Public အနေနဲ့အပြင်ကို ပေါက်ကြား သွားမှာကို ဘယ် Company မှမလိုလားပါဘူး။ အဲဒီလို ကိုယ်ရဲ့လုပ်ဆောင်ချက်တွေကို မသက်ဆိုင်သူတွေကို ပြောပြမိတဲ့ သင်ရဲ့ Company ကိုလည်း နောက်ထပ် ဘယ်သူမှ ငှားရမ်းလိုတော့မှာမဟုတ်ပါ။ ဥပဒေအရလည်း အရေး ယူခံရမှာဖြစ်ပါတယ်။
