# Penetration Testing Company တစ်ခု စတင်တည်ထောင်ခြင်း အပိုင်း (၂)

## Liabilitie and Indemnities

Business လုပ်ငန်းတွေအတွက် Penetration Testing ပြုလုပ်ရတာဟာ အရမ်းကို စွန့်စားမှုများတဲ့ လုပ်ဆောင်ချက်တစ်ခုဖြစ်ပါတယ်။ ဘာကြောင့်လဲဆိုတော့ မိမိ PenTest ပြုလုပ်နေစဉ်မှာ မိမိ PenTest ပြုလုပ်တဲ့ Network သို့မဟုတ် Application ဟာ ကိုယ့်ကြောင့် ရပ်ဆိုင်းသွားတာ၊ ပုံမှန်အနေအထား မဟုတ်တော့ဘဲ ယိုယွင်းတာမျိုး၊ Data တွေ ပျက်ဆီးသွားတာမျိုးတွေအထိ ဖြစ်ပေါ်လာနိုင်ပါတယ်။ အဲ့ဒီအတွက် တချို့သော အခြေအနေတွေမှာ မူလအနေအထားအတိုင်း ပြန်လည် Recover ပြုလုပ် မပေးနိုင်အခါ လျော်ကြေးပေးရနိုင်တာမျိုးတွေ ဖြစ်ပေါ်တတ်ပါတယ်။ ဥပမာအနေနဲ့ သင့်ရဲ့ Client ဟာ Application သို့မဟုတ်၊ Network တစ်ခုကို မှီခိုပြီး စီးပွားရေး လုပ်ငန်းဆောင်တာတွေ လုပ်ဆောင်နေတယ်ဆိုကြပါစို့။ အဲဒီ Application (သို့) Network ကြီးဟာ သင့်ရဲ့ PenTest လုပ်ဆောင်ချက်ကြောင့် နာရီအနည်းငယ်အနေ၊ ရက်ပေါင်းများစွာအထိ Down သွားမယ်၊ Crash ဖြစ်သွားမယ်ဆိုရင် သင့်ရဲ့Client မှာ ကြီးစွာသောဆုံးရှုံးမှုတွေ ပေါ်လာနိုင်ပါတယ်။ အဲ့ဒီအတွက် Client နဲ့ ချုပ်ဆိုတဲ့ သဘောတူညီမှုမှာ အဲ့ဒီလိုမျိုး Accident ဖြစ်စဉ်တွေအတွက် အာမခံချက် မဖြစ်မနေ ပါဝင်ရမှာ ဖြစ်ပါတယ်။ မပါဝင်ခဲ့ဘူးဆိုရင်တော့ သင့် Company အနေနဲ့ အဆိုပါ ဆုံးရှုံးမှုအတွက် တာဝန်ရှိပါတယ်။ ဒါ့ကြောင့် အဲ့ဒီလို အခြေအနေတွေကနေ ကာကွယ်ရန်အတွက် Client နဲ့ ချုပ်ဆိုတဲ့ သဘောတူစာချုပ်မှာ ဘယ်လိုအခြေအနေတွေကို ခွင့်ပြုတယ်၊ မပြုဘူးဆိုတာကို ပြည့်စုံအောင် ရေးသားဖို့လိုအပ်ပါတယ်။

## Services


Penetration Testing ဆိုတာ အရမ်းကို ကျယ်ပြန့်တဲ့ လုပ်ငန်းသဘောသဘာဝတစ်ခုဖြစ်ပါတယ်။ ဒါ့ကြောင့်သင့်အနေနဲ့ PenetrationTesting လို့ပြောတဲ့အခါမှာ သင့်ရဲ့Client အတွက် ဘယ်လို Service မျိုးကို ပေးမှာလဲဆိုတာ အတိအကျပြောဖို့လိုပါတယ်။ဘာကြောင့်လဲဆိုတော့ Client တော်တော်များများဟာ Penetration Testing ရဲ့ သဘောသဘာဝ၊ လုပ်ငန်းစဉ်တွေကို ပြည့်ပြည့်စုံစုံ နားလည် သဘောပေါက်ခြင်း မရှိကြပါဘူ။ ဒါ့ကြောင့် သင့်အနေနဲ့ Client တွေကို ဘယ်လို ဝန်ဆောင်မှုတွေပေးမယ်၊ အဲ့ဒီဝန်ဆောင်မှုတွေဟာ သူတို့ရဲ့ စီးပွားရေးလုပ်ငန်းတွေကို ဘယ်လိုအကျိုးကျေးဇူးတွေ ဖြစ်ပေါ်စေမယ် ဆိုတာတွေကို သေချာစွာ ရှင်းလင်းပြောကြားပေးဖို့လို အပ်ပါတယ်။ ဒါမှလည်း Client တွေအနေနဲ့ သူတို့အတွက် ဘယ်လို Service တွေ လိုအပ်တယ်၊ ဘယ် Service က ပိုသင့်လျော်တယ်ဆိုတာမျိုးကို လုပ်ငန်း လိုအပ်ချက်တွေ၊ ဘဏ္ဍာရေးအခြေအနေတွေနဲ့အညီ နှိုင်းယှဉ်ချိန်ဆနိုင်မှာဖြစ်ပါတယ်။ သင့်အနေနဲ့လည်း Client မှ အလိုရှိတဲ့ Service ကို ကောင်းစွာမပေးနိုင်တဲ့ အခြေအနေမျိုးကနေ ရှောင်ရှားနိုင်ပြီး Client ရဲ့ လိုအပ်ချက်နဲ့ ကိုက်ညီအောင် လိုအပ်တဲ့စုဖွဲ့မှုတွေကို ပြုလုပ်နိုင်စေမှာ ဖြစ်ပါတယ်။


## Type of Assessments

တစ်ခုသတိထားရမယ့်အချက်က သင်ကောင်းစွာမကျွမ်းကျင်တဲ့ အလုပ်တစ်ခုကို လက်ခံပြုလုပ်လိုက်တာက သင့်ကိုသင်ကျဆုံးစေတယ် ဆိုတဲ့အချက်ပဲဖြစ်ပါတယ်။


## Vulnerability Assessment


Vulnerability Assessment ဆိုတာ လုံခြုံရေးဆိုင်ရာကျိုးပေါက်စေနိုင်တဲ့အချက်အလက်တွေ၊ အခြေအနေတွေကို ရှာဖွေဖော်ထုတ်ပေးတဲ့ လုပ်ငန်းစဉ်တစ်ခုဖြစ်ပါတယ်။ အဖွဲ့အစည်းတော်တော်များများက မိမိတို့ရဲ့ လုံခြုံရေးစနစ်ကို ကျိုးပေါက်စေနိုင်တဲ့ ခြိမ်းခြောက်မှုတွေ၊ အဲ့ဒီခြိမ်းခြောက်မှုတွေကို လျှော့ချတားဆီးနိုင်တဲ့ အစီအမံတွေပြုလုပ်ဖို့အတွက် VulnerabilityAssessment ဆိုတဲ့ လုပ်ဆောင်ချက်တွေကို လုပ်ဆောင်ကြပါတယ်။ တချို့သော Company တွေအနေနဲ့ လုံခြုံရေးဆိုင်ရာ အားနည်းချက်ဖြစ်တဲ့ Vulnerabilities တွေ့ရှိချက်တွေနဲ့ ပတ်သက်ပြီး အားလုံးကိုပြင်ဆင်နိုင်ရန်အတွက် Budget မလုံလောက်ကြပါဘူး။ ဒါ့ကြောင့်သင့်ရဲ့ အတွေ့အကြုံတွေ၊ ကျွမ်းကျင်မှုတွေအရ တွေ့ရှိလာတဲ့ အားနည်းချက်တွေထဲက ဘယ်ဟာကတော့ဖြင့် အရေးတကြီးပြင်ဆင်သင့်တယ်၊ ဘာဟာကတော့ဖြင့် ဒုတိယ ဦးစားပေးအနေနဲ့ ပြင်ဆင်သင့်တယ်ဆိုတဲ့ အကြံပြုချက်တွေပေးခြင်းဖြင့် သင့်ရဲ့ Client တွေကို အကူအညီပေးနိုင်ပါတယ်။ အရေးကြီးတဲ့အချက်တစ်ခုက Vulnerability Assessment ပြုလုပ်တယ်ဆိုတာ Penetration Testing ပြုလုပ်တာမဟုတ်ဘူးဆိုတဲ့အချက်ပဲဖြစ်ပါတယ်။


## Penetration Testing


Penetration Testing ဆိုတာကတော့ Vulnerability Assessment ပြုလုပ်ပြီးနောက် တွေ့ရှိလာတဲ့ System ရဲ့အားနည်းချက်တွေကို Exploit ပြုလုပ်ပြီး၊ လုံခြုံရေးအစီအမံတွေကို ချိုးဖောက်ကာ System ထဲကို ဝင်ရောက်လိုက်တာပဲ ဖြစ်ပါတယ်။ Penetration Testing ပြုလုပ်တာဟာ Vulnerability Assessment ပြုလုပ်တာထက် ပိုပြီး ယေဘုယျအားဖြင့် စွန့်စားရမှုပိုလေ့ရှိပါတယ်။ PenTest ပြုလုပ်ရခြင်းရဲ့ အဓိက ရည်ရွယ်ချက်ကတော့ System၊ Software နဲ့ Network တွေမှာ အားနည်းချက်တွေ၊ တွေ့ရှိလာတဲ့အခါမှာ ဘယ်ဟာတွေက Exploit ပြုလုပ်နိုင်တယ် ဆိုတာကို ဆုံးဖြတ်၊ ဖော်ထုတ်နိုင်စေရန် အတွက်ဖြစ်ပါတယ်။ ဒါဟာ System တစ်ခုကို အကောင်းဆုံး လုံခြုံရေးအစီအမံတွေ ပြုလုပ်နိုင်တဲ့ နည်းလမ်းတွေကို ဆုံးဖြတ်ပေးနိုင်မှာ ဖြစ်ပါတယ်။ Client တွေဟာ အများသောအားဖြင့် သူတို့ရဲ့ Product တွေကို ထိခိုက်စေမှာလားဆိုတဲ့ စိတ်နဲ့ PenTest ပြုလုပ်ဖို့အတွက်ကို အမြဲတစေ ချီတုံချတုံ ဖြစ်လေ့ရှိကြပါတယ်။ ဒါ့ကြောင့် သင့်အနေနဲ့ Clientတွေကို သေချာစွာရှင်းပြပြီး မိမိပေးနိုင်တဲ့ ဝန်ဆောင်မှုတွေနဲ့ Clientတွေအနေနဲ့ရရှိလာမည့် အကျိုးကျေးဇူးတွေ၊ သူတို့အတွက် မိမိမှပေးနိုင်တဲ့ တိကျသေချာတဲ့ အာမခံမှုတွေကို နားလည်လက်ခံလာအောင် ပြောပြပေးဖို့လိုအပ်ပါတယ်။


## Personnel/ Expertise


Client တွေရဲ့ လိုအပ်ချက်တွေကို အကောင်းဆုံးဖြည့်ဆည်းပေးနိုင်ရန်အတွက် သင့်မှာသက်ဆိုင်ရာ နယ်ပယ်အလိုက် ကျွမ်းကျင်တဲ့ဝန်ထမ်းတွေရှိဖို့ လိုအပ်မှာဖြစ်ပါတယ်။ ကျွမ်းကျင်ဝန်ထမ်း ဆိုတဲ့နေရာမှာ နည်းပညာဆိုင်ရာ ကျွမ်းကျင်တဲ့ ဝန်ထမ်းတွေသာမကဘဲ၊ စီးပွားရေးနဲ့ပတ်သက်ပြီး ကျွမ်းကျင်လိမ္မာတဲ့ ဝန်ထမ်းများလည်း လိုအပ်မှာဖြစ်ပါတယ်။ ဘာကြောင့်လဲဆိုတော့ သင့်ရဲ့ ဝန်ထမ်းဟာ Technical Skill ဘယ်လောက်ပဲရှိနေပါစေ၊ Client တွေနဲ့ အဆင်ပြေကောင်းမွန်စွာ ဆက်ဆံနိုင်ခြင်းမရှိဘူးဆိုရင်တော့ သူရဲ့ နည်းပညာကျွမ်းကျင်မှုဟာ အသုံးချခွင့်ရှိမှာ မဟုတ်တော့ပါဘူး။ Client တွေအနေနဲ့လည်း သူနဲ့ဆက်ဆံရေး အဆင်ပြေတဲ့ တခြားသော Company တစ်ခုကိုသာ ငှားရမ်းသွားပါလိမ့်မယ်။ ဒါ့ကြောင့်သင့်ရဲ့ PenTest Company အောင်မြင်ဖိ့ုအတွက် Technical Skill ရှိတဲ့ ဝန်ထမ်းထက်၊ Business skill ရှိတဲ့ ဝန်ထမ်းက ပိုမိုလိုအပ်ပါတယ်။ Technical skill ဟာ များသောအားဖြင့် သင်ပေးရင်တတ်ပါတယ်။ Business Skill ကြတော့ သင်ပေးတိုင်း မတတ်ကြပါဘူး။ သူ့ရဲ့ မွေးရာပါ Talent နဲ့အများကြီးသက်ဆိုင်ပါတယ်။ Security Certificate တွေကလည်း PenTest Company အတွက် အရေးပါတဲ့ အခန်း ကဏ္ဍကနေ ပါဝင်ပါတယ်။ Client တွေအနေနဲ့လည်း သင့် Company မှ ဝန်ထမ်းတွေရဲ့ Certificate တွေကို ကြည့်ချင်းအားဖြင့် သူတို့ရဲ့ Baseline Level ကို သိရှိနိုင်စေပါတယ်။ တစ်ခု သတိထားဖို့က Certificate တွေ နောက်ကို အတင်းလိုက်နေဖို့တော့ မလိုအပ်ပါဘူး။ တကယ် ကျွမ်းကျင်တဲ့ PenetrationTester ဖြစ်ဖို့အတွက် အဲ့ဒီ Certificate တွေ ရှိရုံ၊ စာအုပ်တွေဖတ်နေရုံနဲ့မလုံလောက်ပါ။ လေ့ကျင့်မှုတွေကသာ ကျွမ်းကျင်တဲ့ PenTester တစ်ယောက် ဖြစ်စေမှာဖြစ်ပါတယ်။ ဒါ့ကြောင့် Certifications နဲ့ Qualificatioins တွေကို တူညီစွာ ဖြည့်တင်းထားဖို့လိုအပ်ပါတယ်။


## Competition


စီးပွားရေးလုပ်ငန်းတိုင်းမှာ ယှဉ်ပြိုင်မှုတွေရှိကြပါတယ်။ ဒါ့ကြောင့် သင့်နေရာ၊ သင့်ဒေသမှာရှိတဲ့ သင့်ရဲ့ ယှဉ်ပြိုင်ဘက်တွေက ဘယ်သူတွေလဲ၊ သူတို့ဘယ်လို Service တွေပေးနေကြလဲ ဆိုတာကို သိရှိနေဖို့ လိုပါတယ်။ ဒါကိုယှဉ်ပြိုင်ရေး အားသာချက်တစ်ခု ဖန်တီးခြင်းလို့ခေါ်ပါတယ်။ တူညီတဲ့ Services တွေရဲ့ ယှဉ်ပြိုင်မှုတွေမှာ ယေဘုယျအားဖြင့် စျေးနှုန်းလျော့ချခြင်းဖြင့် Customer တွေကို ဆွဲဆောင်လေ့ ရှိကြပါတယ်။ ဒါ့ကြောင့် သင်ရဲ့နေရာဒေသမှာ တခြားသာ ယှဥြ်ပိုင်ဘက်တွေ ပေးနိုင်ခြင်းမရှိတဲ့ Services နဲ့ တမူထူးခြားတာတွေကို သင့်အနေနဲ့ပေးနိုင်ခဲ့မယ်ဆိုရင် သင့် Company အောင်မြင်ဖို့အတွက် အခွင့်အရေး ပိုမိုရရှိစေမှာဖြစ်ပါတယ်။ အကယ်၍သင့်အနေနဲ့တခြားသော Company များနဲ့တူညီတဲ့ Services တွေကပေးနေတာဆိုရင်တော့ သူတို့ထက် စျေးလှေ့ျာပေးတာပဲဖြစ်ဖြစ်၊ နာမည်ကောင်းတစ်ခုကို တည်ဆောက်တာပဲဖြစ်ဖြစ်၊ ပြုလုပ်ပြီး ပြိုင်ဘက်တွေကို အသာစီးရယူရမှာ ဖြစ်ပါတယ်။

## Advertising, Marketing & Sales


ဒီအဆင့်မှာတော့ သင့်အနေနဲ့ ဘယ်လို Serives တွေပေးမယ်ဆိုတဲ့ အိုက်ဒီယာရယ်၊ ကျွမ်းကျင်တဲ့ PenTester များနဲ့ စုဖွဲ့ထားတဲ့အဖွဲ့တစ်ခုရယ်ရှိနေပြီလိ့ုယူဆပါတယ်။ ဒါ့ကြောင့် နောက်ထပ် အဆင့်အနေနဲ့ မိမိရဲ့ ဝန်ဆောင်မှုတွေကို စျေးကွက်ရှာဖွေတာတွေ၊ ကြော်ငြာပြုလုပ်တာတွေကို လုပ်ဆောင်ပေးရမှာ ဖြစ်ပါတယ်။ အဲဒီလိုပြုလုပ်ခြင်းတွေ မရှိဘူးဆိုရင်တော့ သင့်အနေနဲ့ အကောင်းဆုံး ဝန်ဆောင်မှုတွေကို ပေးအပ်နိုင်တယ်ဆိုရင်တောင် Customer တွေအနေနဲ့ သိရှိခြင်းမရှိတဲ့အတွက် သင့် Company ကို ငှာရမ်းဖိ့ုအတွက် အခက်အခဲရှိစေမှာဖြစ်ပါတယ်။ဒါ့ကြောင့် မိမိရဲ့ဝန်ဆောင်မှုတွေကို ပစ်မှတ်ဆီရောက်အောင် သတင်းပေးပို့ခြင်းတွေ၊ ဆွဲဆောင်စည်းရုံးခြင်းတွေနဲ့ သတိပြုမိစေခြင်းတွေ ပြုလုပ်ဖို့အတွက် ကြော်ငြာခြင်းကို အသုံးပြုရမှာဖြစ်တယ်။ ဘယ်စီးပွားရေးလုပ်ငန်းမှာပဲဖြစ်ဖြစ် Sales လို့ ခေါ်တဲ့ ရောင်းချမှုဟာ အရေးပါဆုံးသော အစိတ်အပိုင်းတစ်ခု ဖြစ်ပါတယ်။ စီးပွားရေးလုပ်ငန်းတစ်ခုမှာ ရောင်းချမှုမရှိဘဲ အသက်ရှင်ရပ်တည် ဖို့ဆိုတာ မဖြစ်နိုင်ပါဘူး။ ယခု Penetration Testing ပြုလုပ်တယ်ဆိုတာ မိမိရဲ့ ဝန်ဆောင်မှုကို ရောင်းချတာပဲဖြစ်ပါတယ်။ ဒါ့ကြောင့် မိမိရဲ့ ရောင်းချမှုတွေက Customer တွေကို ရောက်ရှိစေဖို့ ဘယ်လိုလုပ်မလဲဆိုတဲ့ အစီအမံတစ်ရပ်လိုအပ်မှာဖြစ်ပါတယ်။ တချို့သောစီးပွားရေးဆိုင်ရာ လုပ်ငန်းတွေမှာ အရောင်းအဖွဲ့တွေထားရှိပြီး Clients တွေကို ရှာဖွေလေ့ရှိကြပါတယ်။ သင့်ရဲ့ Company အပေါ်မူတည်ပြီး အရောင်းအဖွဲ့အတွက် တစ်ဦးတစ်ယောက်ပဲဖြစ်စေ၊ အဖွဲ့နဲ့ဖြစ်စေ Sale Team ထားရှိဖို့ လိုအပ်မှာဖြစ်ပါတယ်။ အကျိုးအမြတ်များတဲ့ ရောင်းဝယ်မှုတစ်ခုဖြစ်ပေါ်စေရန်အတွက် သင့်ရဲ့ Sale Team နဲ့ Service Team တို့ အချိတ်အဆက်မိမိ၊ နားလည်မှုရှိရှိနဲ့ ဆောင်ရွက်ဖိ့ုလိုအပ်ပါတယ်။ Sale Team မှ မိမိရဲ့ Service Team ရဲ့ စွမ်းဆောင်နိုင်မှုတွေကို သိရှိနားလည်ခြင်းအားဖြင့် Clients တွေအတွက် မှန်ကန်ပြီး၊ ထိရောက်တဲ့ ဝန်ဆောင်မှုတွေကို ရောင်းချနိုင်မှာဖြစ်ပါတယ်။
